43a.1 سقراط : ای کریتون , چرا اکنون [ بدین جا ] آمده‌ای؟
43a.2 یا هنوز زود نیست؟
43a.3 کریتون : آری همینطور است .
43a.4 سقراط : حدوداً چه هنگام است؟
43a.5 کریتون : درست پیش از سپیده سحر .
43a.6 سقراط : در شگفتم نگهبان زندان چگونه راضی به گشودنِ در برای تو شد .
43a.7 کریتون : به دلیل تردد مکرر بدین‌جای , از پیش با من آشناست , سقراط , به علاوه از قِبل من چیزی به سود برده است .
43a.8 سقراط : اینک رسیده‌ای یا پیشتر؟
43b.1 کریتون : کمی پیشتر .
43b.2 سقراط : پس چطور فورا بیدارم نکردی و در عوض کنارم خاموش نشستی؟
43b.3 کریتون : ای سقراط ; نه به زئوس [ قسم ] , خود نمی‌خواستم این‌چنین در بی‌خوابی و رنج باشم , لیکن دیرزمانی است از دیدنِ تو که چه دلپذیر می‌خوابی در شگفتم ,
43b.4 و عمداً تو را بیدار نکردم تا چندی را در آسوده‌ترین حالت سپری کنی .
43b.5 تا کنون در سراسر زندگانی ات تو را اغلب دارای مناعت طبع [ دانسته ام ] , و پس از مصیبتِ واردشده‌ی اخیر که آن را آسان و خونسرد تاب می‌آوری , بسیار بیشتر .
43c.1 سقراط : باری اگر بایستی اکنون بمیرم , ای کریتون , برآشفتگی در سن و سال من ناشایست خواهد بود .
43c.3a کریتون : دیگر سالخوردگانی نیز , سقراط , به چنین مصیبت‌هایی گرفتار آمده‌اند , اما با این حال سن‌شان هیچکدام‌‌شان را از برآشفتگی دررسیدن فرجام‌شان نرهانیده است .
43c.3b سقراط : چنین است .
43c.4 اما از چه روی این سان زود آمده‌ای؟
43c.5 کریتون : آورنده‌ی خبری ناگوار هستم , ای سقراط , نه برای تو , آنگونه که برای من آشکار است , اما برای من و همه آن دوست‌داران‌ات البته سخت و ناگوار , چه به نظرم می‌آید در بین آنان برای من ناگوارترین باشد
43c.6 سقراط : چه باشد آن ؟
43d.1 مگر آن کشتی از دلوس رسیده است , همان که با آمدن‌اش می‌بایست مرا بدرود حیات گفتن؟
43d.2 کریتون : هنوز نرسیده است , لیکن طبق گفته‌های کسانی که از سونیوم آمده و آن [ کشتی ] را بدانجا وانهاده‌اند , تصور می‌کنم امروز خواهد رسید .
43d.3 بنابراین از این پیام‌آوران آشکار است که امروز خواهد رسید , و فردا , ای سقراط , خاتمه‌یافتن زندگی تو بایسته خواهد بود .
43d.4 سقراط : اما ای کریتون , نیک بختی [ است ] , اگر خدایان بدین خوش دارند [ تا ] چنین باشد .
43d.5 لیکن تصور نمی‌کنم امروز آن برسد .
44a.1 کریتون : از کجا چنین ادعا می‌کنی ؟
44a.2 سقراط : من به تو می‌گویم .
44a.3 از این رو که فردای آنکه کشتی برسد , مردنم حتمی است .
44a.4 کریتون : به هر روی اولیای امور چنین می‌گویند .
45d.4 ولی باید آنچه را برگزینی که مرد نیک و جوانمرد برای خود بر‌می‌گزیند , چه تمام زندگی‌ات ادعای نگهبانی فضیلت می‌کنی .