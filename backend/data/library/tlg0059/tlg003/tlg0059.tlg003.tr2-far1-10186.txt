43c.1 سقراط : باری ای کریتون بادا که پریشان خاطر شدن در این سن نابسزا باشد اگر می‌بایست حال به فرجامِ عمر رسیدن .
43a.1 سقراط : کریتون , چرا این وقت روز آمده‌ای؟
43a.3 کریتون : البته که چنین است .
43a.2 یا اکنون زود نیست؟
43a.4 سقراط : حدوداً چه زمانی [ است ] ؟
43a.5 کریتون : دقیقا قبل از طلوع .
43a.6 سقراط : عجب می‌کنم چطور نگهبان زندان به پذیرفتن‌ات مجاب شد .
43a.7 کریتون : به خاطرِ رفت و آمد بسیار بدین جا دیگر مرا شناخته است , ای سقراط , وانگهی از من به او نفعی رسیده است .
43a.8 سقراط : همین حالا رسیده‌ای یا دیرگاهی [ است ] ؟
43b.1 کریتون : کمابیش دیرگاهی است .
43b.2 سقراط : پس چطور مرا همان‌وقت بیدار نکردی , عوضِ آن‌که خاموش کناری بنشینی ؟
43b.3 کریتون : سوگند به زئوس نه , ای سقراط , خودِ من نمی‌خواستم این‌چنین در بی‌خوابی و رنج باشم , لیک دیری‌ست بر تو نگریسته , در شگفتم که چه سان آسوده خفته‌ای ,
43b.4 و به عمد بیدارت نکردم تا به بهترین حالت [ وقت ] بگذرانی ;
43b.5 به راستی پیشتر نیز بارها بهرِ منش‌ات در تمام زندگی تو را نیکبخت پنداشته‌ام و حال در این تیره‌بختیِ پیش آمده بسی بیشتر که بدین سان به آسودگی و سبکبالی تاب‌اش می‌آوری .
43c.3 کریتون : و نیز مردان دیگری , ای سقراط , با همین سن در این چنین وضعیت‌هایی گرفتار آمده‌اند , ولی ابداً سن‌و‌سال آنها را از برآشفتگی در محضر سرنوشت بازنمی‌دارد
43c.3 سقراط : همینطور است .
43c.4 اما برای چه این‌قدر زود آمده‌ای ؟
43c.5 کریتون : سقراط , حامل خبری طاقت‌فرسا هستم , نه برای تو , چنانکه بر من پیداست , اما طاقت‌فرسا و گران برای من و همه‌ی دوستان تو . چه‌بسا در میان آن‌ها , چنانکه به نظر من می‌رسد , من آن را به گران‌ترین حالت حمل کرده‌ام .
43c.6 سقراط : این [ خبر ] چیست؟