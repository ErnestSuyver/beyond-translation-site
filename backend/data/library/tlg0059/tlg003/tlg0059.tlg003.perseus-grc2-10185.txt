43a.1 Σωκράτης . τί τηνικάδε ἀφῖξαι , ὦ Κρίτων ;
43a.2 ἢ οὐ πρῲ ἔτι ἐστίν ;
43a.3 Κρίτων . πάνυ μὲν οὖν .
43a.4 Σωκράτης . πηνίκα μάλιστα ;
43a.5 Κρίτων . ὄρθρος βαθύς .
43a.6 Σωκράτης . θαυμάζω ὅπως ἠθέλησέ σοι ὁ τοῦ δεσμωτηρίου φύλαξ ὑπακοῦσαι .
43a.7 Κρίτων . συνήθης ἤδη μοί ἐστιν , ὦ Σώκρατες , διὰ τὸ πολλάκις δεῦρο φοιτᾶν , καί τι καὶ εὐεργέτηται ὑπ᾽ ἐμοῦ .
43a.8 Σωκράτης . ἄρτι δὲ ἥκεις ἢ πάλαι ;
43b.1 Κρίτων . ἐπιεικῶς πάλαι .
43b.2 Σωκράτης . εἶτα πῶς οὐκ εὐθὺς ἐπήγειράς με , ἀλλὰ σιγῇ παρακάθησαι ;
43b.3 Κρίτων . οὐ μὰ τὸν Δία , ὦ Σώκρατες , οὐδ᾽ ἂν αὐτὸς ἤθελον ἐν τοσαύτῃ τε ἀγρυπνίᾳ καὶ λύπῃ εἶναι , ἀλλὰ καὶ σοῦ πάλαι θαυμάζω αἰσθανόμενος ὡς ἡδέως καθεύδεις :
43b.4 καὶ ἐπίτηδές σε οὐκ ἤγειρον ἵνα ὡς ἥδιστα διάγῃς .
43b.5 καὶ πολλάκις μὲν δή σε καὶ πρότερον ἐν παντὶ τῷ βίῳ ηὐδαιμόνισα τοῦ τρόπου , πολὺ δὲ μάλιστα ἐν τῇ νῦν παρεστώσῃ συμφορᾷ , ὡς ῥᾳδίως αὐτὴν καὶ πρᾴως φέρεις .
43c.1 Σωκράτης . καὶ γὰρ ἄν , ὦ Κρίτων , πλημμελὲς εἴη ἀγανακτεῖν τηλικοῦτον ὄντα εἰ δεῖ ἤδη τελευτᾶν .
43c.3a Κρίτων . καὶ ἄλλοι , ὦ Σώκρατες , τηλικοῦτοι ἐν τοιαύταις συμφοραῖς ἁλίσκονται , ἀλλ᾽ οὐδὲν αὐτοὺς ἐπιλύεται ἡ ἡλικία τὸ μὴ οὐχὶ ἀγανακτεῖν τῇ παρούσῃ τύχῃ .
43c.3b Σωκράτης . ἔστι ταῦτα .
43c.4 ἀλλὰ τί δὴ οὕτω πρῲ ἀφῖξαι ;
43c.5 Κρίτων . ἀγγελίαν , ὦ Σώκρατες , φέρων χαλεπήν , οὐ σοί , ὡς ἐμοὶ φαίνεται , ἀλλ᾽ ἐμοὶ καὶ τοῖς σοῖς ἐπιτηδείοις πᾶσιν καὶ χαλεπὴν καὶ βαρεῖαν , ἣν ἐγώ , ὡς ἐμοὶ δοκῶ , ἐν τοῖς βαρύτατ᾽ ἂν ἐνέγκαιμι .
43c.6 Σωκράτης . τίνα ταύτην ;
43d.1 ἢ τὸ πλοῖον ἀφῖκται ἐκ Δήλου , οὗ δεῖ ἀφικομένου τεθνάναι με ;
43d.2 Κρίτων . οὔτοι δὴ ἀφῖκται , ἀλλὰ δοκεῖν μέν μοι ἥξει τήμερον ἐξ ὧν ἀπαγγέλλουσιν ἥκοντές τινες ἀπὸ Σουνίου καὶ καταλιπόντες ἐκεῖ αὐτό .
43d.3 δῆλον οὖν ἐκ τούτων τῶν ἀγγέλων ὅτι ἥξει τήμερον , καὶ ἀνάγκη δὴ εἰς αὔριον ἔσται , ὦ Σώκρατες , τὸν βίον σε τελευτᾶν .
43d.4 Σωκράτης . ἀλλ᾽ , ὦ Κρίτων , τύχῃ ἀγαθῇ , εἰ ταύτῃ τοῖς θεοῖς φίλον , ταύτῃ ἔστω :
43d.5 οὐ μέντοι οἶμαι ἥξειν αὐτὸ τήμερον .
44a.1 Κρίτων . πόθεν τοῦτο τεκμαίρῃ ;
44a.2 Σωκράτης . ἐγώ σοι ἐρῶ .
44a.3 τῇ γάρ που ὑστεραίᾳ δεῖ με ἀποθνῄσκειν ἢ ᾗ ἂν ἔλθῃ τὸ πλοῖον .
44a.4 Κρίτων . φασί γέ τοι δὴ οἱ τούτων κύριοι .
45d.4 χρὴ δέ , ἅπερ ἂν ἀνὴρ ἀγαθὸς καὶ ἀνδρεῖος ἕλοιτο , ταῦτα αἱρεῖσθαι , φάσκοντά γε δὴ ἀρετῆς διὰ παντὸς τοῦ βίου ἐπιμελεῖσθαι :