43a.1 سقراط : برای چه بدین زودی آمده‌ای , ای کریتون؟
43a.2 یا دیگر زود نیست ؟
43a.3 کریتون : یقینا زود است .
43a.4 سقراط : دقیقا چه زمانی است؟
43a.5 کریتون : اندکی تا سپیده دم .
43a.6 سقراط : در عجبم که چطور این نگهبان زندان خوش داشته ترا بنیوشد .
43a.7 کریتون : ای سقراط , او از پیش با من ایاغ است , زیرا بسیار بدین‌سو آمد و شد دارم , همچنین از سویِ من تطمیع نیز شده است .
43a.8 سقراط : هم اکنون آمدی یا خیلی وقت است؟
43b.1 کریتون : قدری پیشتر .
43b.2 سقراط : پس چرا بی‌درنگ بیدارم نکردی , بلکه خاموش در کنارم نشستی؟
43b.3 کریتون : نه به زئوس , سقراط , شایق بودم که خود چنین بی‌خواب و رنجور نباشم , اما از این گذشته چندی محو تماشای تو بوده‌ام که چگونه آرام خفته‌ای ,
43b.4 و عمداً بیدارت نکردم تا همچنان به‌خوشایندی تداوم‌اش‌دهی ;
43b.5 تا کنون اغلب تو را در زندگی‌ات دارای منشی سعادتمند قلمداد کرده‌ام و اکنون بیش از پیش , که چه سهل و آرام این بداقبالی کنونی را متحمل شده‌ای .
43c.1 سقراط : ای کریتون , شرم‌آور خواهد بود اگر در این سن و سال مشوش شوم که اکنون باید بمیرم .
43c.3a کریتون : ای سقراط ! دیگرانی هم در این سن به چنین تیره‌بختی‌هایی دچار می‌گردند , لیکن سن‌شان آنان را به هیچ روی از پریشان خاطر شدن بهرِ تقدیر مختوم‌شان باز نمی‌دارد .
43c.3b سقراط : درست است .
43c.4 لیکن چرا چنین زودهنگام آمده‌ای ؟
43c.5 کریتون : آه سقراط ! پیامی دشوار را آورنده‌ام . البتّه نه برایِ تو آنگونه که بر من پیداست , امّا بس دشوار و گران برای من و جُمله یاران‌ات , چنان‌که می‌پندارم در بین آنان من اش چه گران‌تر بر دوش کشیدمی .
43c.6 سقراط : چه خبری؟
43d.1 مگر آن کشتی , که با ورود آن مرا می‌بایست مردن , از دلوس رسیده است ؟
43d.2 کریتون : هنوز نیامده است , اما از آنجا که افرادِ از سونیون رسیده و کشتی را آنجا گذاشته خبر می‌دهند , فکر می‌کنم امروز خواهد آمد .
43d.3 از این پیام‌آوران بَس هویدا که امروز خواهد آمد , ای سقراط ! چه آنگاه فردا به فرجام رسیدنِ عمر تو ناگزیر است .
43d.4 سقراط : باری ای کریتون , هر چه پیش آید خیر است . اگر مُرادِ خدایان بر این باشد , چنین باد .
43d.5 گرچه رسیدنِ آن کشتی بدین روز را باور ندارم .
44a.1 کریتون : از کجا این را می‌دانی؟
44a.2 سقراط : من برای تو خواهم گفت .
44a.3 مگر اینطور نیست که مرگ من پس از آن [ روز ] که کشتی بیاید حتمی می‌شود؟
44a.4 کریتون : به هر تقدیر آمرانِ این امور چنین می‌گویند .
45d.4 حال آنکه باید آنچنان که مردی نیک و پردل می‌گزیند برگزینی , به‌ویژه که دعوی داری تمام عمر دغدغه‌ی هنر داشته‌ای .