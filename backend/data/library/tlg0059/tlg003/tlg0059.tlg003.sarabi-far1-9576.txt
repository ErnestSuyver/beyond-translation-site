43a.1 سقراط : چرا اینسان زود آمده ایی کریتون ؟ یا اینکه اکنون خیلی زود نیست ؟
43a.2 کریتون : البته که چنین است .
43a.3 سقراط : حدوداً چه زمانی است ؟
43a.4 کریتون : اندکی تا سپیده دم .
43a.5 سقراط : درشگفتم نگهبان زندان چگونه راضی به گشودنِ در برای تو شد ؟
43a.6 کریتون : به خاطرِ رفت و آمد بسیار بدین جا دیگر با من آشناست , آه ! سقراط ; وانگهی از سویِ من تطمیع نیز شده است .
44a.4 سقراط : همانا میدانم که آن , طیِ امروز نه , بلکه فردا می رسد ; لیکن گواهم از رویایی ست که قدری پیش تر , به پاره ایی از خواب ِامشب دیده ام و چه بجا برآن شدی تا به هیچ روی مرا بیدار نگردانی .
44a.5 کریتون : اما , مگر چه بود آن رویا ؟
44a.6 سقراط : خواب دیدم زنی زیبا و فریبا , آراسته به ردا یی سپید نزد من آمد و مرا صدا کرد و گفت : ای سقراط طی سه روز به فتیا ی پربار توانی رسید .
44b.1 کریتون : شگفت رویایی ست ای سقراط .
44b.2 سقراط : بالعکس گویا ست یا دست کم برای من این گونه آشکار است ای کریتون .
44b.3 کریتون : آری چه بسیار ! چندان که پیداست , لیکن ای سقراط اثیری ! حتی دراین دم باز گوش با من بدار و جان خویش خلاص کن چرا که اگر تو درگذری این برای من فقط یک واقعه ی شوم مباشد , بلکه در واقع , سوای از دست دادن دوست بی نظیری چون تو که حاشا من هیچ گاه و نه در هیچ کس بازش یابم ; هنوز هم بسیاری که مرا و تو را نیک نمی شناسند چنین گمان برند که اگر می خواستم به پرداختن بهایی نجات دادن تو از من بر می آمد اما وقعی ننهادم . وانگهی چه وجهه ایی ننگین تر از این باشد که مادیات را گرامی تر از یاران انگاشتن و شمردن ؟ زیرا مردمان مجاب نخواهند شد که با وجودِ خواستن ما برای رهاندن ات از این جا تو خود رضا بدین نداشته ایی . ###
44c.1 سقراط : اما ای کریتون گرانقدر از چه روی ما تا بدین حد به تصورات مردمان بها دهیم ؟ زیرا برترین آنان که بیشتر در خور اعتنا کردن اند بر اینگونه حادث شدن رخدادها بدان سان که می بایست وقوع یابند صحه خواهند گذاشت .
44d.1 کریتون : اما ای سقراط ! ضرورتِ بها دادن به عقیده‌ی مردمان را نیز در واقع می‌بینی . اوضاع پیش آمده‌ی کنونی خود مبیّن این است که مردمان اگر یکی در بین‌شان مورد تهمت قرار گرفته باشد نه به پیش‌پا افتاده‌ترین‌ها که تا چه حد به انجام دادن کمابیش بدترینِ شرارت‌ها‌ توانایند .
44d.2 سقراط : ای کریتون ! کاش مردمان به انجام دادن بدترین شرارت ها قادر بودند تا بتوانند بزرگ ترین نیکی ها را انجام دهند و این کاری پسندیده می بود . دریغا که اینک نه به انجام این توانا باشند نه به آن , از این روی که احدی را نه خردمند کردن توانند و نه بی خرد . لیکن آنان خود را با هر آنچه رخ داده درگیر می کنند .