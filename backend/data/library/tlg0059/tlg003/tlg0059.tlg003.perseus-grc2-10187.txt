43c.1 Σωκράτης . καὶ γὰρ ἄν , ὦ Κρίτων , πλημμελὲς εἴη ἀγανακτεῖν τηλικοῦτον ὄντα εἰ δεῖ ἤδη τελευτᾶν .
43a.1 Σωκράτης . τί τηνικάδε ἀφῖξαι , ὦ Κρίτων ;
43a.3 Κρίτων . πάνυ μὲν οὖν .
43a.2 ἢ οὐ πρῲ ἔτι ἐστίν ;
43a.4 Σωκράτης . πηνίκα μάλιστα ;
43a.5 Κρίτων . ὄρθρος βαθύς .
43a.6 Σωκράτης . θαυμάζω ὅπως ἠθέλησέ σοι ὁ τοῦ δεσμωτηρίου φύλαξ ὑπακοῦσαι .
43a.7 Κρίτων . συνήθης ἤδη μοί ἐστιν , ὦ Σώκρατες , διὰ τὸ πολλάκις δεῦρο φοιτᾶν , καί τι καὶ εὐεργέτηται ὑπ᾽ ἐμοῦ .
43a.8 Σωκράτης . ἄρτι δὲ ἥκεις ἢ πάλαι ;
43b.1 Κρίτων . ἐπιεικῶς πάλαι .
43b.2 Σωκράτης . εἶτα πῶς οὐκ εὐθὺς ἐπήγειράς με , ἀλλὰ σιγῇ παρακάθησαι ;
43b.3 Κρίτων . οὐ μὰ τὸν Δία , ὦ Σώκρατες , οὐδ᾽ ἂν αὐτὸς ἤθελον ἐν τοσαύτῃ τε ἀγρυπνίᾳ καὶ λύπῃ εἶναι , ἀλλὰ καὶ σοῦ πάλαι θαυμάζω αἰσθανόμενος ὡς ἡδέως καθεύδεις :
43b.4 καὶ ἐπίτηδές σε οὐκ ἤγειρον ἵνα ὡς ἥδιστα διάγῃς .
43b.5 καὶ πολλάκις μὲν δή σε καὶ πρότερον ἐν παντὶ τῷ βίῳ ηὐδαιμόνισα τοῦ τρόπου , πολὺ δὲ μάλιστα ἐν τῇ νῦν παρεστώσῃ συμφορᾷ , ὡς ῥᾳδίως αὐτὴν καὶ πρᾴως φέρεις .
43c.3 Κρίτων . καὶ ἄλλοι , ὦ Σώκρατες , τηλικοῦτοι ἐν τοιαύταις συμφοραῖς ἁλίσκονται , ἀλλ᾽ οὐδὲν αὐτοὺς ἐπιλύεται ἡ ἡλικία τὸ μὴ οὐχὶ ἀγανακτεῖν τῇ παρούσῃ τύχῃ .
43c.3 Σωκράτης . ἔστι ταῦτα .
43c.4 ἀλλὰ τί δὴ οὕτω πρῲ ἀφῖξαι ;
43c.5 Κρίτων . ἀγγελίαν , ὦ Σώκρατες , φέρων χαλεπήν , οὐ σοί , ὡς ἐμοὶ φαίνεται , ἀλλ᾽ ἐμοὶ καὶ τοῖς σοῖς ἐπιτηδείοις πᾶσιν καὶ χαλεπὴν καὶ βαρεῖαν , ἣν ἐγώ , ὡς ἐμοὶ δοκῶ , ἐν τοῖς βαρύτατ᾽ ἂν ἐνέγκαιμι .
43c.6 Σωκράτης . τίνα ταύτην ;